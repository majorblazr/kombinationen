---
title: "København"
date: 2023-05-30T16:46:56+02:00
draft: false
description:
categories: Alt-det-andet
 -
featured_image:
author: ""
---
# Tips og tricks til København <!-- omit in toc -->
Udover at bruge meget tid på klimakampen de sidste tre år, har jeg også prøvet mig frem i livet i København. Jeg har sjældent haft mange penge, så jeg har gjort en dyd ud af at finde ud af hvordan man kan leve sjovt og billigt i hovedstaden. Det er fedt fordi man så ikke behøves at arbejde så meget for penge, og nogle gange føles det også lidt som om man snyder kapitalistoverherredømmet. 

**Inholdsfortegnelse:**
- [At skaffe](#at-skaffe)
  - [Mad](#mad)
  - [Andet](#andet)
- [At lave](#at-lave)

## At skaffe

Jeg har lavet det her [***skafferkort***](https://umap.openstreetmap.fr/da/map/hyskenstrde-skafferkort_551986#13/55.6894/12.5561) over København, hvor jeg har sat alle skraldesteder, nærgenbruger og folkekøkkener jeg kender ind. Det er redigérbart, så tilføj endelig hvis du har fundet noget, og ret hvis der er ændret noget.

### Mad

- **Skraldemad:** Det er nemt at skralde god mad i København. Gå ned bag dit lokale supermarked og tjek det ud. Det er lovligt, hvis skraldespanden er frit tilgængelig og ulåst, men selv hvis man har hoppet et hegn, er det værste jeg har hørt om at folk er blevet råbt af. Find flere butikker på skafferkortet

- [**Foodsharing**](https://foodsharingcph.org/): Foodsharing henter overskudsmad fra supermarkeder hver onsdag morgen, og så laver de ca. 80 kasser, som man kan hente i løbet af onsdag, hvis man har booket. Det er for alle, og de spørger om en lille donation, så de kan leje varevognen. Man kan også blive frivillig, og tage en tjans en gang i mellem. Det hele bliver annonceret på deres [facebook](https://www.facebook.com/FoodsharingCopenhagen), hvor man også kan finde linket til at booke, på den næste begivenhed hver mandag kl 16.

- [**TooGoodToGo**](https://TooGoodToGo.com): Toogoodtogo kan godt nogle gange byde på nogle lækre ting.

- **Folkekøkkener:** Der er flere faste folkekøkkener i København. [Kafa-x](https://www.facebook.com/groups/174659825958018/) har et om tirsdagen, [BumZen](https://radikal.social/@bumzen) om onsdagen og [Ungdomshuset](https://ungdomshuset.dk/) om torsdagen. Derudover er der også ofte folkekøkkener i [Folkets Hus](http://www.folketshus.dk/).

### Andet

Hvis man vil skaffe møbler eller andet, kan man skaffe dem ved forskellige nærgenbrugsstationer, på dba.dk eller på facebook marketplace.

## At lave

Hvis man mangler noget at lave, eller i det hele taget vil have et overblik over det aktivistiske landskab i København, så kan man gå på fælleskalenderen: [dukop.dk](https://dukop.dk). Her bliver alt fra demonstrationer, folkekøkkener, arbejdsdage, møder og koncerter slået op. Tjek det ud.

**Caféer:**

- Folkets Café

- Café Mellemrummet

**Aktiviteter**
- [Bavnehøj Friluftsbad](https://svoemkbh.kk.dk/svoemmeanlaeg/friluftsbade/bavnehoej-friluftsbad) er åbent fra juni til august, og der er gratis indgang.
- [Davids Samling](https://www.davidmus.dk/) er en stor samling af islamsk kunst med gratis indgang.
- [Udstillingsstedet Sydhavn Station](https://sydhavnstation.info/) er et lille udstillingssted med skiftende gratis udsstillinger af 11 de kunstnere der driver stedet.
- [Green Kayak](https://bookings.greenkayak.org/step-1-select-a-country) er et gratis kajakudlejningskoncept, hvor man skal samle skrald mens man ror. Husk at booke i god tid!.
- [Tårnet ved det sundhedsvidenskabelige fakultet](https://sund.ku.dk/besoeg/maersktaarnet/) kan man se udsigten ud over hele byen fra 15. etage i hverdage fra 8-17.

**Barer:**

- Det rene glas

- Blomsten

- Café Stefanshus