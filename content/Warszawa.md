---
title: "Warszawa"
date: 2025-06-08T16:46:56+02:00
draft: true
description: hey
categories: Alt-det-andet
 -
featured_image:
author: ""
---

## Overordnet <!-- omit in toc -->

Mange af tipsne i denne tekst er fra dette [kort](https://use-it.travel/map-image-viewer?imageUrl=https://6ypo9bx5iacsktwu.public.blob.vercel-storage.com/2025_warsaw-iOIC6GLl7GIXNiV8LeygW4zPNvhyT6.jpg), men der gemmer sig endnu flere tips i kortet, som vi ikke fik tjekket ud.

Warszawa er ikke lige så billigt som rygtet går på, men det er stadigvæk meget billigere end i Danmark. 

Denne guide er mere en guide til at holde ferie i Warszawa end en guide til at bo i Warszawa.

<!-- TOC -->

- [Overnatning](#overnatning)
- [Mad](#mad)
- [Transport](#transport)
- [Ting at lave](#ting-at-lave)

<!-- /TOC -->

## Overnatning
[Fantastic Inn](fantasticinn.com/kontakt/) er et hostel med dobbeltværelser til en fin pris. Vi betalte 700 złoty for 5 nætter i et værelse med dobbeltseng. Vores værelse havde kun en dyne, og det var svært at komme i kontakt med stedet om at få en dyne ekstra. Man kan på booking.com se et lille billede af værelserne der hvor man vælger hvilket værelse man vil have. På et af værelserne er der et fuldt køkken på værelset. Hvis man vælger det, får man det også.

## Mad

[Lokal Vegan Bistro](https://lokalveganbistro.pl/) serverer veganske udgaver af traditionelle polske retter. Prisen for et måltid er 40-50 złoty inklusive drikkevarer.

[Vege Miasto](https://vegemiasto.pl/) er en vegansk restaurant der serverer pierogi. De smager godt! De har også lækre kager. Prisen for et måltid er 40-50 złoty inklusive drikkevarer.

[Falafel Zudi](http://falafelzudi.pl/) ligger i en tunnel under en rundkørsel og minder om en klassisk kebab-shop, bortset fra at den er vegansk. Jeg gad godt høre historien bag. Prisen for en durum er ca. 20 złoty.

[Pyzy, Flaki Gorące!](https://www.pyzyflakigorace.pl/) serverer traditionel polsk mad, og har markeret hvad der er vegansk. Meget greasy! Prisen for et måltid er 40-50 złoty inklusive drikkevarer.

## Transport

Den [offentlige transport](https://www.wtp.waw.pl/en/ticket-tariff/) er meget god og billig. Jeg købte en tredages-billet for 36 złoty ved en af automaterne, der står i hele byen. Hvis man er student og under 26 år, er der endda halv pris.

## Ting at lave

Warszawa er en meget smuk og velholdt by. 

**Den gamle by** blev genopbygget efter 2. verdenskrig til at ligne sig selv fra før ødelæggelserne. Den er meget turistet og meget flot.

**Schodki** er en trappe ned til floden, hvor mange hænger ud om aftenen. Det er en af de få steder, hvor det er tilladt at drikke alkohol ude i det åbne.

**Gangbroen over Vistula** er maks chilleren og god at hænge ud på.

**Pałac Kultury i Nauki** er en ikonisk bygning fra sovjettiden. Man kan ikke undgå den, og den er også meget fed. Indeni er der forskellige barer og museer mm.

**Universitetsbygninger**
- Biblioteka uniwersytecka er sjov retrofuturistisk arkitektur. Bygningen har et tag der er en slags have og her kan man gå og se udover byen
    - Politechnika warszawska er en utrolig flot bygning, indeni er der et glastag i smukke farver.

**Museer**
Der er gratis indgang på mange museer på en bestemt ugedag. Man kan se hvilke dage, der er gratis indgang hvornår [her](https://warsawnow.pl/en/museums-for-free-warsaw/).

**Park Skaryszewski** er den flotteste af parkerne i Warszawa. Men generelt er der mange flotte parker.

**Genbrugsbutikker** er der mange af i Warszawa med gode priser. Meget af tøjet kommer vidst fra Skandinavien.

**Praga** er en fed bydel, der ikke er lige så clean som bymidten, men gentrificeringen er på vej! Her handler det om at gå lidt på udkig. Gaden Stalowa er anbefalet for at se nogle gamle bygninger fra før 2. verdenskrig.

**[Treblinka](https://muzeumtreblinka.eu/en/for-visitors/)** ligger en time og et kvarter fra Warszawa. Det er en dyster tur, men det er nu engang også en del af historien om Polen og Warszawa. Man kan tage toget til Malkinia og taxa derfra. [Togbilletter](https://jakdojade.pl/rozklad-pkp/Warszawa/Ma%C5%82kinia?fn=Warszawa&fc=52.228864:21.003233&ft=CITY&tn=Ma%C5%82kinia&tc=52.693795:22.033523&tt=STOP_POINT&d=17.07.25&h=08:01&ia=false&flid=lid-b2639010f1001019cea2d075425ed091&tlid=long_distance_stop;WARSZAWA;lid-8bc187fb8156083838b32aec97d844e9&tsn=Ma%C5%82kinia&tsc=5100087) koster ca. 40-60 złoty pr. person tur/retur og taxaen koster 50 złoty pr. tur. Man kan bare finde en taxa ved Malkinia station. Jeg anbefaler at man har 3-4 timer ved Treblinka.

