---
title: "Struktur"
date: 2023-06-22T16:01:55+02:00
draft: false
description:
categories: Politisk-liv
 -
featured_image:
author: ""
---
1. Introduktion

2. Tips:
   
   1. Find en gruppe, og lav forpligtende aftaler og arbejdsdage
   
   2. Skriv din rytme ned. Lav et skema søndag aften.
   
   3. Forbered dig på møder
   
   4. Dyrk motion og sov ordentligt
   
   5. Pas på med at vær for meget alene

3. Konklusion
   
   1. De praktiske aspekter af det, har jeg skrevet om i indlægget: praktiske tips.



Da jeg i starten af 2022 besluttede mig for, at jeg nu ville gå fuld tid i sociale bevægelser i klimakampen, var der en masse åbne spørgsmål, og få at følge efter. Det satte mig i en underlig situation, fordi jeg ville gerne give den fuld gas, men fordi der manglede strukturer, var det rigtig svært. 

Der manglede både organisatoriske strukturer hvor jeg kunne lægge min energi i, og der manglede også strukturer i min hverdag. Nu er jeg blevet lidt klogere og vil gerne dele, hvordan jeg sørger for, at jeg kan fylde dagene med meningsfulde ting.

1. Find et meningsfuldt projekt. I Danmark er det klimagruppen XXX.
   
   Det er afgørende, at have en gruppe at arbejde med. Selv hvis der ikke er en gruppe du er 100% enig i, er det altid mest værd at være flere. I den her gruppe, skal i lave faste aftaler om møder, og faste aftaler om hvem der udfører opgaver. I mediegruppen i Extinction Rebellion havde vi også en fast arbejdsdag hver torsdag, som hjalp gevaldigt, på at få ting af hånden. I Letzte Generation, mødtes vi hver dag klokken 11 på universitetet og delte flyers ud. Det er klart nemmest at være fuld tid, i sammenhænge hvor andre også er fuld tid. 
   
   

2. Skriv dit arbejde ned og planlæg det.
   
   Den første udfordring når man sidder alene og gerne vil få ting af hånden, er at definere, hvad det er man gerne vil lave. Den nemmeste måde at undgå uklarhed omkring det, er at definere ens arbejdsopgaver til møder, og så ordne ens arbejdsopgaver mellem møderne. Men jeg har ofte oplevet, at hvis der skulle ske noget mere, eller vi skulle lave et nyt skridt, så skulle jeg selv finde på det, og det kom ikke fra nogle møder. Det giver meget god mening, for når man laver ting, som der ikke bliver gjort af andre i Danmark lige nu, som for eksempel at organisere store klimavejblokader, og man er den der bruger mest tid på det, er det også en selv der i sidste ende ved hvad der er brug for for arbejde, og derfor selv skal komme med de næste skridt. F.eks. da vi i XR mediegruppen skulle lave en mediestrategi, skulle jeg først selv komme med et bud på en mediestrategi, for vi havde ikke rigtig haft en før. Til det skulle jeg finde eksempler på andre strategier, og analysere den danske kontekst osv. Til gengæld kan det være drænende og føles som om man går i cirkler, hvis man hele tiden tænker over hvad der burde ske, og hvad der mon er klogest at gøre nu. Derfor er det vigtigste at opbygge rutiner omkring ens arbejde.
   
   Jeg sætter mig ned hver søndag aften, og lægger et skema. Når jeg lægger skemaet skriver jeg først alle de ting ind som jeg ved jeg skal og har et fast tidspunkt. Det kan være sociale arrangementer og møder. Derefter skriver jeg mine arbejdsopgaver ind i kalenderen. Til det skriver jeg også timetal ned. Så kigger jeg på det, og tænker på hvad der mangler i mine møder og den overordnede situation, og brainstormer ting der kunne ske. Måske skal jeg mødes med nogle andre for at lægge en føler ud for noget der kunne ske fremover, eller måske skal der hænges rigtig mange plakater op. Det skriver jeg også ind. Så er det vigtigt at lade en del tid åben. I arbejde med sociale bevægelser dukker der altid uforudsete ting op. Måske en mediehenvendelse eller lignende, og det er ofte godt givet ud at bruge tid på.

3. Lav en opgave og svar på beskeder bagefter. Svar på beskeder efter den første opgave om morgenen.

4. Fordi at møder ofte er der, hvor der bliver taget beslutninger, er det godt at forberede dem. I det hele taget har møder en vigtig funktion i bevægelser. Hvis energien er lav til møder, opgaver ikk er blevet udført og de er ustrukterede, bliver lysten til at lægge energi også mindre, og deraf følger en ond spiral. Hvis møder derimod er gode, opgaver er blevet udført og der kommer nye idéer på bordet kan en gruppe blomstre. 
   
   Derfor er det vigtigt at have lavet sine lektier, eller meldt klart ud, hvis det ikke har været muligt. Det er også godt at skrive en reminder om mødet om morgenen, og for mig at gå efter at dukke op 10 minutter inden.

5. For at alt det ovenstående skal lykkedes har det for mig været vigtigt at dyrke motion, spise sundt og sove ordentligt. Det kræver noget overskud at deltage i klimakampen og det kommer ikke af sig selv. Jeg har oplevet stor forskel på hvad jeg får ordnet, og også hvor glad jeg er for arbejdet jeg har udført alt efter om jeg har styr på søvnen og motionen i perioden eller ej. Nogle gange kan det også føles som om at du i klimakampen kaster uendelig meget energi i et sort hul, så er det rart også at huske at kaste noget energi efter sit eget velbefindende. Jeg skriver også træning ned som rutiner i min ugeplan.



Det her var de strukturelle overvejelser jeg havde om livet som klimaaktivist. Det er noget jeg godt kunne have haft brug for før, og også noget jeg ikke har brugt nok tid at tænke over. I indlægget København og Berlin skriver jeg om de praktiske tips der skal til for at leve godt og billigt i de respektive byer. Da det er et vilkår i klimakampen ikke at have mange penge.


