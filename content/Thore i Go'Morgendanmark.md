---
title: "Thore i Go' Morgen Danmark"
date: 2025-02-02T15:08:08+02:00
draft: true
description:
categories: Current Affairs
 -
featured_image:
author: ""
---

Thore fra Nødbremsen var i Go' Morgen Danmark sidste uge, og det var noget af en tur. Her er mine tanker om det:

For det første er det positivt, at der efter nogle relativt ligegyldige indslag blev sat tid af til at snakke om et af de grundlæggende spørgsmål: Hvad gør vi som menneske i et klimasammenbrud? Det er utroligt at prøve at få det klaret på 13 minutter, men man må arbejde med hvad man har.

Niels Peder Ravn: "De påstår vi står overfor et klimakollaps. Det er muligvis rigtigt" 

Det er det afgørende udsagn i denne udsendelse. For hvad betyder det for os som mennesker og samfund at vi står overfor klimakollaps, eller at der er lad os sige 50% chance for det. Det betyder at vi som samfund skal trække nødbremsen, og at vi hver især gør hvad vi kan. Og jeg snakker ikke om små forbrugsændringer. Jeg snakker hvad fanden gør vi så vores økonomiske og politiske system ikke skubber os udover skrænten.

Niels Peder Ravn siger at han er konservativ, så han er ikke så glad for revolutioner. Problemet er at lige nu har vi to muligheder: 

1) Vi ændrer vores samfund grundlæggende så det politiske og økonomiske system agerer i overensstemmelse med livet på jordens balance. Det vil, hvor vi er nu, ikke kunne klares med mindre end en revolution.

2) Eller vi fortsætter som vi plejer, med en lille reform hist og pist, indtil hele lortet falder fra hinanden pga. ressourcemangel og de tilhørende konflikter. Så vil fascismen vinde frem, fordi det kommer med løftet om at sørge for nogle udvalgte kartoffeldanskere fortsat kan leve deres liv og skide på alle andre. Det er også en revolution.

Så ligemeget om du er konservativ eller ej, har vi valget om vi vil omlægge samfundet grundlæggende by design eller by disaster.

Det er ikke sådan at vi kan undgå klimakatastrofer, det løb er kørt. Men vi kan gøre alt hvad vi kan for ikke at gøre det værre, og så er spørgsmålet også, at når fødevareforsyning begynder at falde fra hinanden, vil vi så hellere bo i et samfund hvor vi laver en retfærdig ressourcefordeling og vi tager os af hinanden, eller vil vi lade dem men den største pung og største hær bestemme over rettigheder og fordelingen af de ressourcer der er tilbage
