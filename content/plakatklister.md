---
title: "Plakatklister og opsætning"
date: 2023-07-01T12:39:12+02:00
draft: false
description:
categories: Vejledninger
 -
featured_image:
author: ""
---
Her vil jeg dele en opskrift på plakatklister og en vejledning til opsætning.

**Ingredienser**

Til 100 plakater:
- 5 l vand
- 350 g mel
- 50 g sukker

**Fremgangsmåde**

- Sæt en elkedel med vand over
- Bland mel og sukker
- Hæld koldt vand til lidt efter lidt og rør rundt for at undgå store klumper
- Hæld kogende vand til, så der er så meget vand i som der står i ingredienserne
- Kog det op
- Put mere mel eller vand i til konsistensen bliver relativt flydende.

Klisteret bliver tykkere når det bliver koldt, så lav det gerne lidt for tyndt til at starte med, og tag en flaske vand med på klisterturen, så du løbende kan tynde op.

Man kan selvfølgelig også bruge tapetklister fra byggemarkedet, hvis ikke man har tid til at koge en blanding.

**Opsætning**

I hold på 2 personer kan man hænge ca. 15-20 plakater op i timen pr. person. Det går nemt med en spand med hank, og en malerrulle. Sørg for at kanterne og hjørnerne sidder godt. Her er en lille guide til, hvad jeg synes er meningsfuldt at tage hensyn til, når man er ude og hænge plakater op:

- Hæng plakater op hvor de bliver set, og hæng gerne mange op det samme sted.
- Hæng ikke plakater op over andre sociale bevægelsers plakater, medmindre de er gamle og eventet er sket.
- Hæng ikke plakater over kommercielle plakater. Plakatmafiaen klistrer dem over lynhurtigt igen.
- Hæng ikke plakater op på kommunale skraldespande. De bliver også fjernet lynhurtigt.